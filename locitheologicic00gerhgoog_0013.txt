VI

manum admovit, tum notas lo. Gerhardi excerpsimus posthumae, excerptasque nostrae
editioni adjunximus. Textus editionis Cottensis parum nos juvit. Videtur enim non principem
sed Hamburgensem secutus. Tamen eum contulimus, nbi obscurior aliquis genuini contextus
locus esse videbatur. Notas, a Io. Fr. Cotta conscriptas, integras multis de causis rursus
imprimi non e re esse existimamus. Primum enim non universam illustrant doctrinam, sed
partes modo hinc illinc selectas. Quin ipsae viri doctissimi adnotationes ultra tertiam sectionem
capitis octavi loci vigesimi septimi non progrediuntur. Ad reliquas loci ejusdem partes illu·
strandas una solum de exilio mortis Leibnitiano dissertatio accessit. Locus vigesimus octavus
duabus modo observationibus est adornatus, quatuor ultimi loci nec dissertationibus neque
observationibus, nec notis omnino. Deinde supradictae adnotationes, etiam ubi pleniorem
textus Gerbardini illustrationem exhibeant, nostri temporis desideriis tam parum sufficiunt,
ut continuationem exposcant, quam citra viginti annorum spatium vix doctissimus praestet.
Tertium Cottae labores, quamquam historiae dogmatum non sine laude inserviunt, tamen
non ita vitiis et erroribus carent, nt eos integros recudi sit licitum. Nostrae denique editio-
nis pretium eorum repetitione adeo augeretur, ut divulgandi libri maximum inde futurum
esset impedimentum. Quum autem multa et in Cottae v. cl. adnotationibus et in disser-
tationibus inveniantur, quae legentibus utilitatem afferre queant, nos, suadente A. Twestenio
professore p. o. etc. etc. viro summe venerando, ita ageamus, ut primum merum Io. Gerhardi
textum (solis ipsius b. Gerhardi notis adjectis posthumis) exhibeamus, deinde, si Deus gratia
sua opus progredi jubeat, accessionum Cottensium medullam addamus. Qui editioni
Tubingensi praecipuam famam ascivit et pretium, indic'em copiosissimum nos non solum
accuratissime recudendum curabimus, verum etiam amplificabimus. Unum restat, quod
praetermitti non debet: eratuor primi totins systematis loci: De scriptura sacra, De natura
Dei, De s. trinitatis mysterio, De persona et officio Christi, bis in opere Gerbardino le-
guntur. Primo concisius, secundo accuratius et fusius. Priorem illam ac breviorem ex·
plicationem Io. (lethardus jam anno 1610 edidit, hanc accuratiorem, toto opere absoluto,
anno demum 1625 in lucem emisit. Quum autem bis proponi legentibus easdem quaestio·
nes superfluum esset, ipsumque libri pretium hac repetitione minus necessaria crevisset,
Α. Twestenius v. cl. nobis exstitit auctor, ut, omissa tractatione bre'vicre, fusiorem solam
daremus. ‚

In calce denique nostrae editionis vitam b. Gerhardi, post Fischeri aliorumque curas
descriptam, curn effigie addemus.

ltaque librum huncce, ex somno septuagenario surgentem, ecclesiae reddimus, preca·
murque, ut Deus omnis gratiae eo rursus dignetur, per quod sanam sui verbi doctrinam
restauret et lundet. Oui sit gloria et imperium in secula seculorum. ’

Sor. Berolini Dom. Misericordiae Domini a. s. MDGOCLXIII.

nmuola

 

